---
authors:
- Justas Mundeikis
date: "2020-04-06"
description: Info apie tinklapio pasikeitimus
images:
- moving_house.jpeg
tags:
- info
- corona-stat.lt
title: Info apie tinklapio pasikeitimus
---

Prasidėjo 4 karantino savaitė Lietuvoje. Ekonomiškai skausmingos priemonės visgi pradeda rodyti savo efektyvumą – atvejų skaičius didėja labiau dėl testavimo apimčių, o ne viruso plitimo: atvejų ir atliktų testų santykis išlieka ganėtinai stabilus, pastebima mažėjimo tendencija. Tai suponuoja, jog arba karantinas buvo veiksminga priemonė suvaldyti viruso plitimą, arba, jog testuojame ne tuos asmenis. Visgi liekame nusiteikę optimistiškai ir manome, jog Lietuvai pavyks išvengti Italijos, Ispanijos bei JAV scenarijų, kai ligoninės tampa tokios apgultos, jog medikų pagalbos ranka tampa nebeprieinama ne tik COVID-19 viruso nešiotojams, bet ir kitiems pacientams, dėl ko sparčiai didėja mirtingumas šalyje. 

Atsižvelgiant į šias ganėtinai teigiamas žinias, atitinkamai pradeda keistis ir Corona-Stat.lt tikslas, iš  tikslo raportuoti skaičius į siekį pateiktį daugiau ekonominių, socialinių bei politinių įžvalgų. Atitinkamai tai reiškia, jog buvusį tinklapį reikia keisti ir judėti labiau blog’o stiliaus link. Naujasis Corona-Stat.lt dar tvarkomas, tačiau tikimės, kad artimiausiu metu jis bus pilnai funkcionalus.  Jame ir toliau bus galima rasti LT, EU, pasaulio statistikas, tačiau pagrindą sudarys mūsų parašyti 400-1200 žodžių komentarai.

Šią savaitę tikimės pristatyti šias temas:

* Ką rodo Lietuvos elektros suvartojimo statistika apie lėtėjančią ekonomiką (R.Klydžia)
* Ar būtina plėsti testavimo apimtis? (J.Mundeikis)
* Prastova, nepamokamos atostogos ar nedarbo pašalpa – ką rinktis? (A.Globytė)
* PMI indeksai pasaulyje – kam nuteikia ir ar verta pasitikėti? (T.Dzedulionis)

Taip pat reguliariai aptarsime Lietuvos, europos ir pasaulio COVID statisitkos trendus.

Mūsų tinklapis turi RSS, po komentarais bus galima diskutuoti. Jeigu turite minčių, ką turėtume apžvelgti, ar turite klausimų, rašykite emailu: [corona-stat@protonmail.com](corona-stat@protonmail.com). Facebookas bus labiau pasyvus iš mūsų pusės, jame automatiškai bus įkeliami nauji komentarai, tačiau nepažadame likti aktyvūs (komentatoriai) FB erdvėje.
